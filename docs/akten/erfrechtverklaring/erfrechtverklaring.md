---
sidebar_position: 1
---

# Toelichting
## Algemeen
:::caution Opgepast

Enkel voor overlijdens vanaf 1 april 2023.
:::

Voor meer uitgebreide toelichting: [eNotariaat](https://portal.fednot.be/nl/juridische-bibliotheek/akte-en-attest-van-erfopvolging-nalatenschappen-opengevallen-vanaf-1-april)

De erfrechtverklaring wordt thans niet meer uitsluitend opgemaakt voor vrijgave tegoeden, maar ook als **algemeen bewijs van devolutie** voor erfgerchtigen, erfgenamen en bijzondere legatarissen[^1].

Thans dienen ook huwelijksvermogensrechtelijke aanspraken opgenomen te worden.

In principe kan akte/attest worden opgemaakt op verzoek van elke persoon die opgenomen kan worden in akte of attest (personen wiens erfrechtelijke hoedanigheid door de akte of het attest kan worden bewezen). In akte best opnemen op wiens verzoek dit werd opgemaakt[^2].
:::tip

Gebruik de juiste term in de akte. Erfgerechtigde is nog geen erfgenaam.
Dit is ook belangrijk voor correcte opname van personen in het [CER](/../administratief/databanken/crf#CER) (4.127, Â§1 van het Burgerlijk Wetboek).
:::

## Op te nemen in akte

Bepaalde aspecten van deze lijst dienen niet altijd opgenomen. Vanzelfspreken niet indien niet van toepassing, maar bvb ook niet indien niet vereist voor doeleinden waarvoor attest werd opgemaakt[^3]. Zo bijvoorbeeld, kan een akte of attest van erfopvolging worden opgemaakt waarin de bijzondere
legatarissen niet zijn vermeld, wanneer de vrijgave van tegoeden wordt beoogd.

1. :skull: Erflater: naam, voornamen, plaats en datum van geboorte, adres en datum van overlijden, rijksregisternummer.
2. ðŸ‡§ðŸ‡ª Toepasselijk recht[^4].
3. :moneybag: Erfgerchtigen, erfgenamen en bijzondere legatarissen: naam, voornamen, plaats en datum van geboorte, eventueel datum van overlijden, rijksregisternummer
4. :white_check_mark: Voor genoemde personen: 
   1. hoe en wanneer ze hun erfkeuze hebben uitgeoefend, 
   2. omvang van het erfdeel, 
   3. de omschrijving van de goederen die hen toekomen, 
   4. de aard van hun rechten, en 
   5. de beperkingen op de uitoefening van die rechten die het gevolg zijn van onbekwaamheid, van een beschermingsmaatregel of van een testamentaire beschikking;
5. :ring: Langstlevende echtgenoot:
   1. de gegevens over hun huwelijk en hun huwelijksstelsel, 
   2. de omschrijving van de goederen die hem toekomen, 
   3. de aard van zijn rechten, 
   4. de beperkingen op de uitoefening van die rechten die het gevolg zijn van onbekwaamheid, van een beschermingsmaatregel of van een testamentaire beschikking; 
   5. of hij een keuze heeft uitgeoefend omtrent de rechten die hij hij krachtens zijn huwelijksstelsel verkrijgt
   6. voorkomend geval hoe en wanneer hij die keuze heeft uitgeoefend, evenals de gevolgen daarvan voor wat de overgang van goederen betreft;
6. âš–ï¸ Legatarissen: of en, in voorkomend geval, hoe en wanneer ze in het bezit van hun legaat zijn gesteld, dan wel dat ze van rechtswege in dat bezit zijn getreden;

Zie ook [`Â§ 4`](#4.59Â§4) wat uittrekstels betreffen:

> De notaris of het bevoegde kantoor van de Algemene Administratie van de Patrimoniumdocumentatie kan, wanneer een akte van erfopvolging voor verschillende doeleinden wordt opgesteld, een letterlijk *uittreksel van de akte afleveren voor een bepaald doel*. Het uittreksel bevat alle informatie die vereist is om de beoogde doelstelling te bereiken.

> De akte of het attest van erfopvolging bestemd voor de **vrijgave van tegoeden** moet ofwel een *afzonderlijke akte of attest* zijn, ofwel het onderwerp zijn van een in het tweede lid bedoelde *uittreksel*, uitsluitend voor deze doelstelling opgemaakt of afgeleverd, met de door de wet vereiste vermeldingen. Het bevat de gegevens van de personen vermeld in het eerste lid, 1Â° tot 5Â°, enkel voor zover deze personen op deze tegoeden gerechtigd zijn.

Dus attest/akte voor vrijgave, of uittreksel daarvoor bestemd, **moet** beperkt zijn tot de informatie daarvoor vereist. Zo moeten bijvoorbeeld bijzondere legatarissen niet worden opgenomen. Fiscale en sociale verplichtingen van toepassing.

Andersom is voor de  akte onroerende erfopvolging ook nodig een uittreksel op te maken voor overschrijving indien er in de akte meer gegevens zijn opgenomen dan vereist voor de overschrijving (en dus overgang van rechten op die onroerende goederen). Deze akte kan nog steeds enkel worden opgemaakt voor verkregen rechten, en dus beperkt tot de gevallen waarin wordt/werd aanvaard (geen erfgerechtigden).

## Vrijgave tegoeden

Wat specifiek de communicatie met banken aangaande de vrijage betreft kan best het [protocol (eNot Referentie: 17051)](https://portal.fednot.be/nl/juridische-bibliotheek/vrijgave-van-tegoeden-aan-de-notaris-belast-met-de-vereffening-van-de) worden geraadpleegd.

## Relevante wetsartikelen

### Artikel 4.59 BW

:::note Art. 4.59 BW Akten of attesten van erfopvolging

##### `Â§ 1` {#4.59Â§1} 

Zonder afbreuk te doen aan de andere bewijsmiddelen, kan al wie als *erfgerechtigde* tot een nalatenschap geroepen is of daarin de hoedanigheid van *erfgenaam* heeft, dan wel als *bijzondere legataris* daarin gerechtigd is, deze hoedanigheid bewijzen door een akte of attest van erfopvolging voor te leggen.

Zonder afbreuk te doen aan de andere bewijsmiddelen, kan de **langstlevende echtgenoot** door voorlegging van een akte of attest van erfopvolging **bewijzen welke rechten hij krachtens zijn huwelijksstelsel verkrijgt als gevolg van de ontbinding ervan door het overlijden, zelfs indien de akte of attest de devolutie van de nalatenschap van zijn overleden echtgenoot niet vermeldt**.

Een testamentuitvoerder en een gerechtelijk aangewezen beheerder van de nalatenschap kunnen hun bevoegdheden om de goederen van de nalatenschap te beheren of om daarover te beschikken, bewijzen door een akte of een attest van erfopvolging voor te leggen.

##### `Â§ 2` {#4.59Â§2}

De akte of het attest van erfopvolging wordt opgemaakt en afgeleverd op verzoek van een of meer van de in de paragraaf 1 bedoelde personen, of, desgevallend, hun rechtsopvolgers.

Bij gebreke van erfgenamen en na het vervullen van de in artikel 4.33, tweede lid, bedoelde formaliteiten, kan de akte van erfopvolging ook opgemaakt en afgeleverd worden op verzoek van de Staat.

De akte of het attest van erfopvolging wordt opgesteld door een notaris.

Indien de nalatenschap van de erflater uitsluitend wordt vererfd overeenkomstig ondertitel 4, indien er geen onbekwame erfgenamen of erfgerechtigden zijn en indien er geen uiterste wilsbeschikking, geen erfovereenkomst, geen contractuele erfstelling of geen huwelijksovereenkomst is in hoofde van de erflater, kan een akte of een attest van erfopvolging ook worden opgemaakt en afgeleverd door een ambtenaar van het bevoegde kantoor van de Algemene Administratie van de Patrimoniumdocumentatie.

Indien de nalatenschap van de erflater vervalt aan de Staat overeenkomstig de bepalingen van ondertitel 5, en indien er geen uiterste wilsbeschikking, geen erfovereenkomst, geen contractuele erfstelling of geen huwelijksovereenkomst in hoofde van de erflater is, wordt de akte van erfopvolging opgemaakt door een ambtenaar van het bevoegde kantoor van de Algemene Administratie van de Patrimoniumdocumentatie.

De notaris of het bevoegde kantoor van de Algemene Administratie van de Patrimoniumdocumentatie schrijft zijn akten en attesten van erfopvolging in het centraal erfrechtregister in overeenkomstig artikel 4.126.

##### `Â§ 3` {#4.59Â§3}

Iedere akte en ieder attest van erfopvolging vermeldt de volgende gegevens:

1Â° van de erflater: de naam, voornamen, plaats en datum van geboorte, adres en datum van overlijden; in voorkomend geval, het identificatienummer van het Rijksregister, het identificatienummer bij de Kruispuntbank van de Sociale Zekerheid of het identificatienummer bij de Kruispuntbank van Ondernemingen;

2Â° het op de nalatenschap toepasselijk recht.

##### `Â§ 4` {#4.59Â§4}

Voor zover vereist door de wet, vermeldt de akte of het attest van erfopvolging ook de volgende gegevens, voor zover ze redelijkerwijze konden worden achterhaald:

1Â° van alle personen vermeld in paragraaf 1: de naam, voornamen, plaats en datum van geboorte, adres, eventueel de datum van overlijden, en in voorkomend geval het identificatienummer van het Rijksregister, het identificatienummer bij de Kruispuntbank van de Sociale Zekerheid of het identificatienummer bij de Kruispuntbank van Ondernemingen;

2Â° van de personen vermeld in paragraaf 1, eerste lid: of, en in voorkomend geval hoe en wanneer ze hun erfkeuze hebben uitgeoefend, de omvang van het erfdeel, de omschrijving van de goederen die hen toekomen, de aard van hun rechten, en de beperkingen op de uitoefening van die rechten die het gevolg zijn van onbekwaamheid, van een beschermingsmaatregel of van een testamentaire beschikking;

3Â° in voorkomend geval van de langstlevende echtgenoot: de gegevens over hun huwelijk en hun huwelijksstelsel, de omschrijving van de goederen die hem toekomen, de aard van zijn rechten, en de beperkingen op de uitoefening van die rechten die het gevolg zijn van onbekwaamheid, van een beschermingsmaatregel of van een testamentaire beschikking; tevens of hij een keuze heeft uitgeoefend omtrent de rechten vermeld in paragraaf 1, tweede lid, en in voorkomend geval hoe en wanneer hij die keuze heeft uitgeoefend, evenals de gevolgen daarvan voor wat de overgang van goederen betreft;

4Â° van de legatarissen: of en, in voorkomend geval, hoe en wanneer ze in het bezit van hun legaat zijn gesteld, dan wel dat ze van rechtswege in dat bezit zijn getreden;

5Â° van de testamentuitvoerder of de gerechtelijk aangestelde beheerder van de nalatenschap: de omvang van zijn bevoegdheden en de gegevens met betrekking tot de beschikking die hem deze bevoegdheden verlenen;

6Â° van de Staat: de vervulling van de in artikel 4.33, tweede lid, bedoelde formaliteiten.

De notaris of het bevoegde kantoor van de Algemene Administratie van de Patrimoniumdocumentatie kan, wanneer een akte van erfopvolging voor verschillende doeleinden wordt opgesteld, een letterlijk uittreksel van de akte afleveren voor een bepaald doel. Het uittreksel bevat alle informatie die vereist is om de beoogde doelstelling te bereiken.

De akte of het attest van erfopvolging bestemd voor de vrijgave van tegoeden moet ofwel een afzonderlijke akte of attest zijn, ofwel het onderwerp zijn van een in het tweede lid bedoelde uittreksel, uitsluitend voor deze doelstelling opgemaakt of afgeleverd, met de door de wet vereiste vermeldingen. Het bevat de gegevens van de personen vermeld in het eerste lid, 1Â° tot 5Â°, enkel voor zover deze personen op deze tegoeden gerechtigd zijn.

In de mate waarin een akte van erfopvolging de verkrijging van zakelijke rechten ter zake des doods vaststelt met betrekking tot onroerende goederen zoals bedoeld in artikel 3.30, Â§ 1, 7Â°, mag de notaris of het bevoegde kantoor van de Algemene Administratie van de Patrimoniumdocumentatie van die akte een letterlijk uittreksel afleveren dat zal worden overgeschreven op het bevoegde kantoor van de Algemene Administratie van de Patrimoniumdocumentatie van het rechtsgebied waarbinnen de goederen gelegen zijn, op de wijze en binnen de termijnen bedoeld in artikel 3.31.

##### `Â§ 5` {#4.59Â§5}

 De notaris en het kantoor van de Algemene Administratie van de Patrimoniumdocumentatie kunnen de aflevering van een akte of een attest van erfopvolging weigeren indien zij aan de hand van de door de verzoekende belanghebbende voorgelegde stukken, de gedane verklaringen en de door hen verrichte opzoekingen, niet met zekerheid de gegevens kunnen vaststellen die vereist zijn door paragraaf 3 of die overeenkomstig paragraaf 4 nodig zijn omwille van de doeleinden waarvoor de akte of het attest zou worden afgegeven.

##### `Â§ 6` {#4.59Â§6}

 Alle personen die in de akte of het attest van erfopvolging zijn vermeld, worden geacht de in de akte of het attest vermelde hoedanigheid te hebben, en de daaraan verbonden rechten en bevoegdheden te kunnen uitoefenen.

Eenieder die te goeder trouw handelt op grond van de in de akte of het attest van erfopvolging vermelde informatie met een persoon die in de akte of het attest wordt vermeld, wordt geacht te handelen met een persoon die de in de akte of het attest vermelde hoedanigheid heeft.

Behoudens andersluidende wettelijke bepaling, is de betaling van tegoeden van de erflater bevrijdend, indien de schuldenaar daar te goeder trouw toe overgaat, ofwel aan of op instructie van de personen die in de akte of het attest van erfopvolging zijn aangewezen als degene die op deze tegoeden gerechtigd zijn, ofwel aan of op instructie van een gerechtsmandataris.

De naleving van de regels in deze paragraaf vermeld, ontslaat de schuldenaar niet van eventuele andere wettelijke verplichtingen voorgeschreven voor de deblokkering van deze tegoeden.

##### `Â§ 7` {#4.59Â§7}

 De Koning kan voor de akten van erfopvolging opgesteld door een ambtenaar van de Algemene Administratie van de Patrimoniumdocumentatie:

1Â° de materiÃ«le vormen van de akte bepalen;

2Â° de nadere regels inzake de aflevering van uitgiften en uittreksels van de akte bepalen;

3Â° de nadere regels inzake de legalisatie van de akte bepalen;

4Â° bijkomende modaliteiten bepalen die nodig zijn om de onveranderlijkheid, de vertrouwelijkheid en de bewaring van de akten te waarborgen;

5Â° de materiÃ«le vormen en de inhoud bepalen van iedere aanvraag om een akte van erfopvolging. Hij kan het gebruik voorschrijven van formulieren waarvan Hij het model bepaalt en bepalen of de aanvraag op een gedematerialiseerde wijze kan of moet worden ingediend alsmede de nadere regels van haar indiening.

De bepalingen van het eerste lid, 1Â°, 2Â°, 4Â° en 5Â°, gelden eveneens voor de attesten van erfopvolging opgesteld door het bevoegde kantoor van de Algemene Administratie van de Patrimoniumdocumentatie overeenkomstig dit artikel. De Koning kan bepalen dat deze attesten op een gedematerialiseerde wijze kunnen of moeten worden afgeleverd, alsmede de nadere regels van hun aflevering.
:::

### Artikel 3.30 BW

:::note Art. 3.30 BW Rechtshandelingen onderworpen aan de overschrijving
##### `Â§ 1` {#3.30Â§1}

Worden op het bevoegde kantoor van de Algemene Administratie van de Patrimoniumdocumentatie in hun geheel overgeschreven in een daartoe bestemd register:

1. de akten onder de levenden, om niet of onder bezwarende titel, tot vestiging, overdracht of vaststelling van onroerende zakelijke rechten, andere dan voorrechten en hypotheken, met inbegrip van de authentieke akten bedoeld in de artikelen 3.85, Â§ 1, en 3.98, Â§ 4, alsmede van de daarin aangebrachte wijzigingen;
2. de akten van afstand van dergelijke rechten;
3. de akten waarin een wettelijke verkrijging van een onroerend zakelijk recht wordt vastgesteld, waaronder deze vermeld in artikel 3.26 en vonnissen die het bestaan van een wettelijke erfdienstbaarheid bedoeld in artikel 3.136 vaststellen;
4. de contracten bedoeld in artikel 3.75, tweede lid;
5. de akten die een voorkeur-, voorkoop- of optierecht verlenen op een onroerend zakelijk recht;
6. de akten die een huurrecht voor langer dan negen jaren of levenslang verlenen of kwijting inhouden van meer dan drie jaren huur;
7. de akten van erfopvolging waarbij wordt vastgesteld dat een persoon een onroerend zakelijk recht heeft verkregen ter zake des doods;
8. de in kracht van gewijsde gegane vonnissen of arresten die gelden als titel voor Ã©Ã©n van de in de bepalingen onder 1Â° tot 7Â°, genoemde akten.

##### `Â§ 2` {#3.30Â§2}

Bij gebreke van overschrijving kan men zich op de akten, bedoeld in paragraaf 1, 1Â° tot 5Â° of 8Â°, niet beroepen ten aanzien van derden te goeder trouw die een concurrent recht op het onroerend goed hebben. Bij gebreke van overschrijving van de akten vermeld in paragraaf 1, 6Â° of 8Â°, wordt de huurtijd verminderd tot de lopende negenjarige termijn en wordt de kwijting beperkt tot de lopende driejarige termijn.
Onder paragraaf 1, 7Â°, geldt dat een akte tot vestiging, overdracht of vaststelling van onroerende zakelijke rechten, andere dan voorrechten en hypotheken, uitgaande van iemand die niet aangewezen wordt in een overgeschreven akte van erfopvolging, aan degenen die in deze akte worden aangewezen of de rechtsverkrijgenden van deze laatsten, niet tegenwerpelijk is. Bovendien kan een akte of een rechterlijke beslissing tot vestiging, overdracht of vaststelling van een onroerend zakelijk recht enkel worden overgeschreven in de registers van het bevoegde kantoor van de Algemene Administratie van de Patrimoniumdocumentatie indien een akte van erfopvolging die de beschikker aanwijst of een akte van verdeling is overgeschreven.

##### `Â§ 3` {#3.30Â§3}

De plannen die ingevolge aanhechting of neerlegging deel uitmaken van de in de paragraaf 1 vermelde akten, worden zonder aanbieding ervan geacht tegelijk met die akten te zijn overgeschreven, op voorwaarde dat in een verklaring in de akte of in een ondertekende verklaring onderaan de akte, de partijen of de instrumenterende ambtenaar in hun naam:

1. er de overschrijving van vragen met toepassing van de onderhavige bepaling;
2. bevestigen dat ze opgenomen zijn in de databank van plannen van afbakening van de Algemene Administratie van de Patrimoniumdocumentatie, zonder nadien te zijn gewijzigd;
3. de referte ervan in deze databank vermelden.

:::

[^1]: Art 4.2 BW: Erfgerechtigden hebben roeping tot de nalatenschap krachtens de wet, of hebben een algemene roeping of een roeping onder algemene titel tot de nalatenschap door de wil van de erflater. Door de aanvaarding van de nalatenschap neemt de erfgerechtigde de hoedanigheid aan van erfgenaam, of erfopvolger.
[^2]: Kan nog steeds eenzijdig door notaris worden opgemaakt.
[^4]: Eventueel ook op (vereffening) huwelijksvermogensstelsel toepasselijke recht.
[^3]: Eventueel doeleinden waarvoor attest werd opgemaakt vermelden?