---
sidebar_position: 4
---

# Renovatieplicht

## Toepassingsgebied

### Overdracht

Authentieke akte bij een notariële overdracht in volle eigendom, het vestigen of overdragen van een opstalrecht of het vestigen of overdragen van een erfpacht.[^3]

### Renovatieplicht bij schenking

Van toepassing bij schenking (deel in volle eigendom). Indien schenking beperkt tot naakte eigendom is de renovatieplicht niet van toepassing. 

:::tip schenking na aankoop

Bij schenking van een goed dat was aangekocht en waarbij renovatieplicht van toepassing was, gaat deze verplichting over.
:::

### Afstand / Inbreng

> Als er in het kader van echtscheiding of de beëindiging van een al dan niet wettelijke samenwoning een notariële overdracht in volle eigendom van een deel van die volle eigendom plaatsvindt tussen natuurlijke personen die allen reeds eigenaar zijn van het residentieel gebouw en waarbij minstens een van hen daar zijn hoofdverblijfplaats heeft en behoudt, dan is er geen verplichting, vermeld in het eerste lid.
>
> Als een notariële overdracht in volle eigendom van een deel van die volle eigendom plaatsvindt tussen natuurlijke personen die allen reeds eigenaar zijn van één residentieel gebouw in kwestie, en waarbij minstens een van hen daar zijn hoofdverblijfplaats heeft en behoudt, dan is er geen verplichting, vermeld in het eerste lid.[^1]

Administratieve tolerantie VEKA:
ook een **inbreng in huwelijksgemeenschap** valt onder deze uitzondering, als aan de voorwaarden voldaan is:

* de natuurlijk personen die inbrengen waren beiden reeds eigenaar van het goed
* het goed wordt voor en na de inbreng als hoofdverblijfplaats gebruikt

### Opeenvolgende overdrachten (doorverkoop)

Bij notariele overdracht in volle eigendom, of vestigen van een opstalrecht of erfpacht wordt, gaat de verplichting over op de nieuwe eigenaar of de erfpachter of opstalhouder, om binnen de nog resterende termijn te voldoen aan het minimaal energieprestatieniveau dat gehaald moest worden.
Indien het te behalen minimaal energieprestatieniveau sindsdien werd verstrengd: bijkomend de verplichting om binnen een gestelde termijn na het verlijden van de authentieke akte aan dat verstrengde minimaal energieprestatieniveau te voldoen.

### Fusie, splitsing en overname

Geen verplichting, wel overname van eventuele bestaande verplichtingen[^8].

### Overlijden

Geen verplichting bij overlijden. Verplichting gaat wel over op erfgenamen indien deze reeds bestond:
> Het residentieel gebouw of niet-residentieel gebouw of de niet-residentiële gebouweenheid wordt geërfd, dan gaat de verplichting over op de erfgenaam of legataris. De erfgenaam of de legataris moet dan binnen de resterende termijn voldoen aan het minimaal energieprestatieniveau dat de erflater diende te halen.[^2]

## In overeenkomst

Artikel 11.2/2.1  Energiedecreet:
Vermelden dat voor het residentieel gebouw of het niet-residentieel gebouw of de niet-residentiële gebouweenheid verplichtingen gelden als vermeld in paragraaf 1, artikel 11.2/2.1 Energiedecreet.

## In akte

Vermelden welke verplichtingen, als vermeld in paragraaf 1, artikel 11.2/2.1 Energiedecreet, gelden voor het residentieel gebouw of het niet-residentieel gebouw of de niet-residentiële gebouweenheid.

## Verplichtingen

:::tip energiedeskundige

In veel gevallen zal het onduidelijk zijn aan welke eisen reeds is voldaan (vooral bij niet-residentieel). Best verwijzen naar een energiedeskundige.
:::
Om de bestemming te bepalen wordt gekeken naar de **hoofdbestemming** op ogenblik van de overdracht. Bijkomende verplichtingen mogelijk bij wijziging bestemming na overdracht.
>Voor een gebouweenheid die bestaat uit verschillende gebouwdelen met een verschillende bestemming, wordt de hoofdbestemming van de gebouweenheid bepaald op basis van de totale bruikbare vloeroppervlakte die ingenomen is door elke bestemming in de gebouweenheid. Als gebouwdelen met de bestemming industrie meer dan 70% van de
bruikbare vloeroppervlakte innemen, is de hoofdbestemming industrie. In alle andere gevallen wordt de hoofdbestemming gelijkgesteld aan de bestemming van de gebouwdelen met een andere bestemming dan industrie die de grootste bruikbare vloeroppervlakte beslaan. Als er geen grootste bruikbare vloeroppervlakte bepaald kan worden, is de hoofdbestemming niet residentieel.

### Voorbeeld

Handelswoning:

* 2 [eenheden](./epc#gebouweenheid): verplichtingen bekijken per eenheid.
* Geen aparte [eenehid](./epc#gebouweenheid) (bijvoorbeeld woning achter handelszaak zonder aparte ingang): kijken naar hoofdbestemming.

Garage: is een opslagplaats voor niet-industrieel gebruik, uitgesloten. Geen renovatieplicht van toepassing.

### Niet residentieel

1. als voor dakisolatie de minimale R-waarde van 0,75 m2K/W niet gehaald wordt op de datum van het verlijden van de authentieke akte, wordt dakisolatie met een maximale U-waarde van 0,24 W/m2K geplaatst;
2. aanwezig enkel glas wordt vervangen door beglazing met een maximale U-waarde 1 W/m2K;
3. aanwezige centrale warmteopwekkers die deel uitmaken van een installatie voor ruimteverwarming die ouder dan vijftien jaar zijn op de datum van het verlijden van de authentieke akte, worden vervangen door een nieuwe warmteopwekker, tenzij kan worden aangetoond dat de installatie voor ruimteverwarming aan de minimale installatie-eisen voor renovatie, zoals beschreven in Bijlage XII van dit besluit, voldoet. Als er een aardgasnet aanwezig is in de straat, mag daarbij geen nieuwe stookolieketel geplaatst worden.
4. koelinstallaties die ouder zijn dan vijftien jaar op de datum van het verlijden van de authentieke akte en gebruik maken van koelmiddelen op basis van ozonlaagafbrekende stoffen, zoals omschreven in titel II, hoofdstuk 1.1, artikel 1.1.2 van het VLAREM of gebruik maken van koelmiddelen met een GWP-waarde van minstens 2500, berekend volgens de methodiek vastgelegd in bijlagen I, II en IV van EU-verordening 517/2014, worden verplicht vervangen door koelinstallaties die geen gebruik maken van dergelijke koelmiddelen.

Niet-residentiële eenheden die deel uitmaken van een groter gebouw waarbij niet alle eenheden worden overgedragen, voldoen alleen voor de individuele onderdelen van die eenheid aan de verplichtingen, vermeld in het eerste lid. Verschillende niet-residentiële eenheden die samen een niet-residentieel gebouw vormen en waarbij het gebouw in totaliteit wordt overgedragen, voldoen voor alle onderdelen aan de verplichtingen, vermeld in het eerste lid.

Binnen vijf jaar vanaf de datum van de authentieke akte over een nieuw energieprestatiecertificaat.

Bijkomend, zie 9.3.1 voor verplichtingen label en ook aandeel hernieuwbare energie in bepaalde gevallen.

#### Vrijstellingen niet residentieel {#vrijstelling}

Vrijstelling voor sloop, bepaalde uitzonderingen voor niet-residentieel gebouw dat een beschermd monument is, deel uitmaakt van een beschermd cultuurhistorisch landschap, stads- of dorpsgezicht of voorkomt op de inventaris van bouwkundig erfgoed.[^4]

*Zonnepanelen*: Vestigen of overdragen van een opstalrecht of erfpacht op het dak is vrijgesteld[^5].

### Residentieel[^6]

1. de authentieke akte wordt verleden vanaf 1 januari 2023: label D;
2. de authentieke akte wordt verleden vanaf 1 januari 2028:
   * label C in geval van eengezinswoningen en collectieve woongebouwen;
   * label C in geval van een appartement;
3. de authentieke akte wordt verleden vanaf 1 januari 2035:
   * label B in geval van eengezinswoningen en collectieve woongebouwen;
   * label C in geval van een appartement;
4. de authentieke akte wordt verleden vanaf 1 januari 2040:
   * label A in geval van eengezinswoningen en collectieve woongebouwen;
   * label B in geval van een appartement;
5. de authentieke akte wordt verleden vanaf 1 januari 2045:
   * label A in geval van eengezinswoningen en collectieve woongebouwen;
   * label A in geval van een appartement.
  
Binnen vijf jaar vanaf de datum van de authentieke akte over een nieuw energieprestatiecertificaat.

#### Vrijstellingen residentieel

Idem ([niet-residentieel](#vrijstelling))[^7].

## Definities

Zie [epc](./epc#definities).

[^1]: Artikel 11.2/2.1, §1, vijfde lid Energiedecreet
[^2]: Artikel 11.2/2.1, §1, tweede lid, 1° Energiedecreet
[^3]: Artikel 9.3.1 Energiebesluit
[^4]: Artikel 9.3.2 Energiebesluit
[^5]: Artikel 9.3.2 Energiebesluit
[^6]: Artikel 9.3.4 Energiebesluit
[^7]: Artikel 9.3.5 Energiebesluit
[^8]: Artikel 11.2/2.1, Energiedecreet
